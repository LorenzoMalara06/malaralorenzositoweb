<body>
<h1 style="color: rgb(178, 178, 11)">Ricetta pasta e carbonara </h1>
<h3><b>Procedimento:</b></h3>
<p>1) Per preparare gli spaghetti alla carbonara cominciate mettendo sul fuoco una pentola con l’acqua salata per cuocere la pasta. Nel frattempo eliminate la cotenna dal <br>
    guanciale e tagliatelo prima a fette (1 immagine)e poi a striscioline spesse circa 1cm.(2 e 3 immagine) La cotenna avanzata potrà essere riutilizzata per insaporire altre preparazioni. </p>
<img src="24489_draft-spaghetti-alla-carbonara_strip_1-3.jpg.webp">
<p>2) Versate i pezzetti di guanciale in una padella antiaderente (4) e rosolate per circa 10 minuti a fiamma medio alta, fate attenzione a non bruciarlo altrimenti rilascerà <br> 
    un aroma troppo forte. Nel frattempo tuffate gli spaghetti nell’acqua bollente (5) e cuoceteli al dente. Intanto versate i tuorli in una ciotola (6).</p>
<img src="24489_draft-spaghetti-alla-carbonara_strip_4-6.jpg.webp">
<p>3) Aggiungete il Pecorino (7) e insaporite con il pepe nero (8). Amalgamate il tutto con una frusta a mano (9), sino ad ottenere una crema liscia. </p>
<img src="24489_draft-spaghetti-alla-carbonara_strip_7-9.jpg.webp">
<p>4) Intanto il guanciale sarà giunto a cottura (10); spegnete il fuoco e utilizzando un mestolo prelevatelo dalla padella, lasciando il fondo di cottura all'interno della padella stessa (11).<br>
     Trasferite il guanciale in una ciotolina e tenetelo da parte. Versate una mestolata d’acqua della pasta in padella (12), insieme al grasso del guanciale.</p>
<img src="24489_draft-spaghetti-alla-carbonara_strip_10-12.jpg.webp">
<p>5) Scolate la pasta al dente direttamente nel tegame con il fondo di cottura (13). Saltatela brevemente per insaporirla (14). Togliete dal fuoco e versate il composto di uova e Pecorino nel tegame.<br> 
    Mescolate velocemente per amalgamare (15).</p>
<img src="24489_draft-spaghetti-alla-carbonara_strip_13-15.jpg.webp">
<p>6) Per renderla ben cremosa, al bisogno, potete aggiungere poca acqua di cottura della pasta. Aggiungete il guanciale (16), mescolate un'ultima volta (17) e servite subito gli spaghetti alla carbonara <br>
    aggiungendo ancora del pecorino in superficie e un pizzico di pepe nero (18).</p>
<img src="24489_draft-spaghetti-alla-carbonara_strip_16-18.jpg.webp">

</body>